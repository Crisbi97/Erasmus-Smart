# Erasmus-Smart
Erasmus Smart è un progetto software universitario sviluppato da un team di 10 persone. Il sistema è un’applicazione web che ha lo scopo di migliorare l’esperienza Erasmus, supportando gli utenti coinvolti nel programma di mobilità: Studente, Docente Tutor e Ufficio Erasmus. L’Ufficio Erasmus, il quale svolge la funzione di Amministratore del sistema, procederà al rilascio dei link relativi alla documentazione e guide utili per i partecipanti al progetto Erasmus, necessari allo studente per svolgere al meglio l’esperienza di mobilità in tutte le sue fasi. Lo studente è supportato attraverso un processo Step-by-Step che consiste in una procedura guidata finalizzata al completamento delle varie fasi che compongono l’esperienza di mobilità Erasmus. Inoltre è fornito un sistema di messaggistica dotato di cronologia, con il quale lo studente può comunicare agevolmente con il proprio docente tutor ed un sistema di archiviazione dove lo stesso può caricare la propria documentazione, così mantenendo uno storico di tutti i documenti da esso compilati. Il sistema dispone di bacheche dedicate, consultabili dallo studente, dove sono visibili le recensioni relative alle Università ospitanti, rilasciate da studenti che hanno concluso l’esperienza di mobilità e le relative news ed aggiornamenti inerenti al programma Erasmus. Lo studente inoltre, al termine del programma Erasmus, attraverso Erasmus Smart può inserire una recensione riguardante l’esperienza di mobilità vissuta. Il docente tutor ha la possibilità di verificare lo stato di tutti gli studenti a lui affidati e può visionare i documenti di Learning Agreement di questi ultimi al fine di procedere al controllo degli esami e all'eventuale approvazione di tale documento.
